Mi az a Kubernetes?

A Kubernetes egy nyílt forráskódú platform, amely automatizálja a konténerek telepítését, 
skálázását és menedzsmentjét. Alapvetően arra szolgál, hogy segítsen a konténerezett alkalmazások futtatásában egy elosztott rendszeren belül.

Fő komponensek

Pod: A Kubernetes legkisebb egysége, amely egy vagy több konténert tartalmaz.

Node: Egy szerver a Kubernetes klaszterben, amely futtatja a Podokat. (Egy valós gép vagy virtuális gép)

Deployment:
Egy objektum, amely deklaratív módon meghatározza, 
hogyan kell futtatni és menedzselni a Podokat, beleértve a replikák számát, az alkalmazott konténerképeket, 
és a frissítési stratégiákat. 
A Deployment biztosítja, hogy a kívánt állapot megvalósuljon (pl. mindig legyen 3 replika futóban).

Service:
Egy absztrakció, amely lehetővé teszi, hogy a Podok dinamikus IP-címeit kezeljük.
Egy Service biztosít egy fix hálózati endpointot, amely egy logikai Pod készletre mutat.
Ez lehetővé teszi a Podok közötti kommunikációt anélkül, hogy tudnánk az egyes Podok aktuális IP-címét.

Kubernetes Architektúra

API Server: A Kubernetes API-jának a belépési pontja, amely fogadja és kezeli a REST API hívásokat.

Controller Manager: Kezeli a különböző kontrollerek (pl. ReplicaSet, Deployment) futtatását, hogy biztosítsa a klaszter állapotának folyamatos fenntartását.

Scheduler: Felelős az új Podok hozzárendeléséért a Node-okhoz a rendelkezésre álló erőforrások alapján.

etcd: Egy elosztott kulcs-érték tár, amely a klaszter állapotát tárolja, és a Kubernetes magas rendelkezésre állását biztosítja.

Worker node: Itt futnak a Podok, és tartalmazzák a kubeletet és a kube-proxyt.